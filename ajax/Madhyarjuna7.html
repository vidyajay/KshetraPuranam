सप्तमोऽध्यायः - ईशलीलाः श्रीस्कन्दःइति शम्भोर्मुखाम्भोजान्मायातत्त्वस्थितिं शिवा। विद्यास्थितिश्च विज्ञाय संपूज्य शशिशेखरम्॥१ स्वयं विदिततत्त्वाऽपि साक्षात्प्रज्ञातनुश्शिवा। मायाविद्योद्भवं विश्वं द्रष्टुभीशमभाषत ।।२ श्रीदेवीमाययोत्थं जगचित्रं विद्याशक्त्या प्रकाशितम्। तदिदं द्रष्टुमिच्छामि क्षणेन यदि मन्यसे ।। ३ इति सम्प्रार्थितो देव्या भगवान् स जगत्पतिः। स्वलीलानिर्मितं विश्वं दर्शयिष्यन् वचोऽब्रवीत्॥४ ईश्वर:देहस्थं मम योगेन दर्शयिष्यामि किं जगत्। बाह्यान्वाऽथ पृथक् लोकान् दर्शयिष्यामि किं नु ते॥५