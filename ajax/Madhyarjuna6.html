<div id="tabs-5">
<h3> षष्ठोऽध्यायः - विद्यास्वरूपम् </h3>


ईश्वर:विद्याया अपि माहात्म्यं कीर्त्यमानं शृणु प्रिये। चराचरमिदं विश्वं यद्भासा भासते सदा॥१ सर्वतन्त्रेषुया नित्यमवगीता प्रशस्यते। तत्तदाचारसिद्धान्तव्यवस्थाऽपि च विद्यया।।२ सा विद्या वय॑ते चाद्य सङ्ग्रहेण परिस्फुटम्। विद्या नाम स्वतस्सिद्धा स्वप्रकाशाऽतिनिर्मला ।। ३ नित्यानन्दमयी सेव्या व्यापिन्का तनुर्मम । तवापि पुण्यरूपेयं स्वप्रकाशैकलक्षणा।।४ पुण्यैकरूपा सुज्योतिर्ब्रह्मादिभिरभिष्टुता। सा त्वेकापि तनुर्मान्ये व्योमवज्जीवबुद्धिषु ।। ५ विभक्ता हि स्वशक्त्येव धिया चैकत्वमागता। हेमाश्लिष्टाऽनलशिखा तदैकत्वं यथा गता।। ६ तथा धीषु प्रविष्टा सा तदभिन्नेव वर्तते। सत्तासामान्यवृत्ताऽपि सर्वास्वपि च बुद्धिषु॥७ . सद्गुरोः शिक्षयाऽऽत्मानं भासयेदधिकोज्ज्वलम्। साधारणाऽपि सर्वासु जीवधीषु प्रतिष्ठिता।। ८ विशेषेण कचिद्भक्ता जीवभेदे कचित्कचित्। सत्वाधिकेन जीवेन वर्धिता सा दिने दिने।।९


<center>  इति श्रीस्कान्दे मध्यार्जुनमाहात्म्ये पञ्चमोऽध्यायः<br></center>
  </div>
  
