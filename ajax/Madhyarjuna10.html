<div id="tabs-6">
<h3>७ - सप्तमोऽध्यायः - ईशलीलाः</h3>
 श्रीस्कन्दः
 इति शम्भोर्मुखाम्भोजान्मायातत्त्वस्थितिं शिवा। विद्यास्थितिश्च विज्ञाय संपूज्य शशिशेखरम्॥१ स्वयं विदिततत्त्वाऽपि साक्षात्प्रज्ञातनुश्शिवा। मायाविद्योद्भवं विश्वं द्रष्टुभीशमभाषत ।।२ श्रीदेवीमाययोत्थं जगचित्रं विद्याशक्त्या प्रकाशितम्। तदिदं द्रष्टुमिच्छामि क्षणेन यदि मन्यसे ।। ३ इति सम्प्रार्थितो देव्या भगवान् स जगत्पतिः। स्वलीलानिर्मितं विश्वं दर्शयिष्यन् वचोऽब्रवीत्॥४ ईश्वर:देहस्थं मम योगेन दर्शयिष्यामि किं जगत्। बाह्यान्वाऽथ पृथक् लोकान् दर्शयिष्यामि किं नु ते॥५
 इति कान्तेन सन्दिष्टा साक्षात् प्रज्ञातनु: शिवा। निभृताङ्गी तमप्राक्षीत् सश्रद्धं मृदु पेशलम्॥६ श्रीदेवीपश्चाद्र्क्ष्यामि देहस्थं योगेन तपसि स्थिता। अधुना द्रष्टुमिच्छामि बहिर्लोकं तवाज्ञया।।७ कौतूहलं जनयसि त्वमेव पृथगीक्षणे। तवैव महिमाव्याप्तिर्लोके हि पृथगीक्ष्यते॥ ८ दृष्ट्वाऽहं यदि मोदिष्ये तथा यद्यनुमन्यसे। तत्रापि तव पादाब्जं हृदये यजतां विभो॥९ विशेषेण मुनीन्द्राणां वृत्तिमिच्छामि वेदितुम्। एवमभ्यर्थितो देव्या भगवान् लोकनायकः ।।१० ददर्श तत्र भावज्ञं वृषराजमुपस्थितम्। तंच वायुमनोवेगं कामगं कामरूपिणम्॥११ आरुरोह तया साधु कैलासमिव चापरम्। शद्धेन्दुशरदभ्राभं सुस्निग्धं सुखशीतलम् ।। १२ अधिष्ठायाभ्रमार्गस्थो विचरन्वै नभोऽन्तरे। स देव्यै विश्ववैचित्र्यं सलीलं समदर्शयत्॥१३ नदीनदवनोपेतान् गिरीन्द्रानुदधीनपि। ज्योतिर्लोकविशेषंच तत्रस्थानमरानपि ।।१४ शिवस्थानानि पुण्यानि प्रसिद्धानि ततस्ततः । स्थानानामपि माहात्म्यं तत्रस्थानमरानपि॥१५ विशुद्धाचारसम्पन्नान् मुनीन्द्रानप्यदर्शयत्। व्योमगङ्गोर्मिमालोत्थशीकरैरतिशीतले ।। १६
 
विचरन्वै नभोमार्गे लोकवृत्तमदर्शयत्। ततोऽपश्यदुमाभागस्सह्यजांभूसरिद्वराम्॥१७ जननी चोलदेशस्य साक्षात्सौभाग्यदायिनीम्। महाहारलतां भूमेरमलोदकशोमिनीम्॥१८ अगस्त्यस्य तप:कीर्तिप्रवाहां सुरसेविताम्। विकसत्पङ्कजमुखी प्रफुल्लोत्पललोचनाम्।। १९ स्निग्धशैवालकबरी मीनोद्वर्तनवीक्षणाम्। कह्नारदलसंसक्तशैवालोज्ज्वलकुन्तलाम्॥२० ऊर्मिमालान्तरोद्गच्छत्प्रथितामलमौक्तिकाम्। तरङ्गबाहुलतिकां चक्रवाकयुगस्तनीम्।। २१ आवर्तनाभिकुहरांस्वच्छफेनांशुकोज्ज्वलाम्। प्रवाहवेगादुद्भिन्नमुक्ताविद्रुममेखलाम्।। २२ पुलिनोत्तुङ्गजघनां पद्मनालोरुशोभिनीम्। कच्छान्तरप्ररूढाब्जवनराजिविहङ्गमैः ।। २३ कूजद्भिः कलहंसैश्च भाषमाणामिव प्रियाम्। एवमादिगुणोपेतामङ्गनामिव तां नदीम्।। २४ प्रादर्शयत्तदा देवीं व्योम्नि तिष्ठन्वृषाश्रितः । योगविद्भिर्महाप्राज्ञैर्मुनिभिश्चाप्यलक्षितः ।। २५ प्रादर्शयद्विशेषेण वृत्तं तेषामनुत्तमम्। गिरिजाऽपि मुनीस्तत्र सोमसूर्याग्नितेजसः ।। २६ ददर्श सदयं धन्यानियतव्रतकर्शितान्। कौतूहलेन पश्यन्ती तामालोक्य सशकरः ॥२७

तस्थौ मुहूर्तं तत्प्रीत्यै व्योम्नीश: स दयान्वितः। श्रीस्कन्दःएवं सहाम्बया तत्र शिवे तिष्ठति चाम्बरे।। २८ आसीदद्भुतमाश्चर्यं तत्रस्थैरसमीक्षितम्। दृष्टमत्र तदाश्चर्यं उमेशोत्सङ्गवर्तिना॥२९ मयैकेन तदेकान्ते तदिदानी ब्रवीमि वः । यदा सदयमद्राक्षीत् स्थानं तत् प्रथमे क्षणे।।३० तदा विलोचने देव्या: कारुण्यामृतपूरिते। ताभ्यां धरण्यामपतन् कारुण्यामृतबिन्दवः ।। ३१ तत्कारुण्यामृतमिति तीर्थमासीन्महत् कचित्। तदालोकयत:शम्भोर्नेत्राभ्यां हेमरश्मयः ।। ३२ तत: पश्चिमदिग्भागे कारुण्यादपतन् कचित्। हेमरश्मिरिति ख्यातं आसीत्तीर्थं महत् कचित्।। ३३ तस्मिन्नवसरे तत्र चिरादेव गतासवः। मत्स्याः केचित् प्रशुष्काङ्गा: भूय: प्राणानुपागताः ॥ ३४ पूर्वजन्मतपोभाग्यादुमेशालोकनान्मुने। परिपूताः क्षणान्मत्स्या मत्स्यभावं विहाय ते॥ ३५ सद्यो मरुत्त्वं सम्प्राप्ता: शिवपादाब्जमाश्रिताः। ते मरुत्त्वं गतास्तूर्णमीशप्रीत्यर्थमम्बरे।। ३६ पौष्पं वितानं विस्तीर्णचक्रे देवगणैस्सह। तत्रामरगणास्सर्वेगन्धमाल्यैरुमापतिम्।। ३७ सादरं पूजयामासुः वृषेन्द्राधिष्ठितं प्रभुम्। तेचाश्चर्यावलोकेन शम्भोश्रीपाददर्शनात्।। ३८

कौतूहलेन महता चक्रुरानन्दसम्भ्रमम्। मृदङ्गतालध्वनिभिः नृत्तसङ्गीतनिस्वनैः ।। ३९ गन्धर्वाप्सरसो देवमुमाभागं सिषेविरे। इत्थं मदम्बया सार्धं दिविषद्गणसंस्तुतः ।। ४० पश्यन् गन्धर्वकन्यानां सङ्गीतं नृत्तकौशलम्। शृण्वन्तासाश्च सङ्गीतं सरागमधुरस्वरम्॥ ४१ तस्मान्मध्यार्जुनस्थानादूर्ध्वमीशोऽम्बरालयः। वितानमण्टपच्छायाशीतले पुष्पमण्डपे।। ४२ तस्थौ सुरार्चित: श्रीमान् सह देव्या वृषोत्तमे। तदा तत्र मुनीन्द्रस्तु श्रीमध्यार्जुनधामनि।। ४३ वेदवेदाङ्गतत्वज्ञाः सोमसूर्यानलत्विषः। कर्मयोगं विमर्शन्तस्तत्र तस्थुर्महौजसः ।। ४४ कश्यपोऽत्रिभरद्वाजः कण्व: कात्यायनो मुनिः। उपमन्युर्महातेजा: जैमिनिश्च महातपाः ।। ४५ एते चान्ये च बहवः कर्मज्ञानविमर्शकाः। तत्र तस्थुरपश्यन्तस्तं व्योम्नीशं वृषं स्थितम्।। ४६ तेषां शिष्यप्रशिष्याणां गोत्रनामान्यनेकशः। बहुत्वान्न हि कीर्त्यन्ते महान्तो ब्रह्मवादिनः ।। ४७ उमेशोऽभिमतं तेषां विन्दन्नपि कुतूहली। शृण्वनुक्तिविशेषांस्तानतिष्ठत्तैरलक्षितः ।। ४८ ततो विवदमानेषु मुनीन्द्रेषु महात्मसु। पार्वतीशे वृषारूढे सह देव्या प्रतिष्ठिते।। ४९

एतस्मिन्नन्तरेऽगस्त्यो मुनिरीशेऽतिभक्तिमान्। शिष्यैः सहाययौ तत्र प्रातर्दीधितिमानिव ॥५० अथोदतिष्ठन् मुनयः सम्भ्रमेणातिहर्षिताः। आसनार्ष्यादिना तूर्णं सत्कृत्यैनमथाब्रुवन्॥५१ काश्यपादय:अहोऽस्मद्भाग्यपौष्कल्यमाविष्कृतमशतितम्। प्रस्थानविषयः पुंसां यद्भवान् स्वयमागतः ।। ५२ सुनिश्चितमते ब्रह्मन्मुने सर्वस्य सम्मत। संशयाख्यं तमःपुजंधीसमाच्छादकं गुरो।।५३ यथार्थवाक्प्रकाशैस्त्वमञ्जसा तदपाकुरु। ईशो वा कर्मफलद: कर्म वा फलदं स्वयम्॥५४ इत्येतद्धृदयेऽस्माकमधुना परिवर्तते। इति संशयमापनैः स पृष्टो मुनिसत्तमः ।। ५५ तानब्रवीदगस्त्योऽपिस साक्षात्कृतधूर्जटिः । अगस्त्यःभवतां वा मतं किनु तन्मे ब्रूत विचक्षणाः ॥५६ इति तेन समादिष्टा: तमूचुर्मुनिसत्तमाः। मुनयःश्रुतिस्मृतिप्रसिद्धत्वादीश्वरोऽस्त्येव शाश्वतः ।।५७ पृथक्परो दृश्यतया न यतश्श्रद्धयामहे। धीप्रत्यक्षतयाऽजस्रमन्तरात्माऽयमव्ययः ।। ५८ सदाऽहमिति यो भाति तं वयं श्रद्धयामहे। तेन संचोदितैरक्षैर्यत् कर्म क्रियतेऽनिशम्॥५९

स्वकर्मफलदायीति मुने मन्यामहे वयम्। कर्म तत्परमं दैवं स्वयं श्रेयोवहं नृणाम्॥६० प्रत्यक्षे वा परोक्षे वा पुरुषार्थप्रदं स्वयम्। कर्मणां फलदो हीश इति यल्लोकभाषितम्।। ६१ तदीशोऽस्तित्वमात्रेण सार्थकं प्रतिभाति नः । फलदातृतया साक्षादीशं नोपलभामहे ।। ३२ महाजनवचःश्रुत्वा सन्देहोऽप्यस्ति नस्सदा। श्रीस्कन्द:इति प्रवदतस्तत्र मुनीनालोक्य सस्मितः॥ वक्तुं प्रारभतागस्त्यो हृदिध्यायन्नुमापतिम्।। ६३ 
<center>   इति श्रीस्कान्दे मध्यार्जुनमाहात्म्ये सप्तमोऽध्यायः<br>

</center>
  </div>