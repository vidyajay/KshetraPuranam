<div id="tabs-6">
<h3>७ - अष्टमोऽध्यायः ईशस्यैव कर्मफलदातृत्वम् </h3>

अगस्त्यः<br>
स्वस्ति चायुष्मतां तत्र श्रीमतां वेदवादिनाम्।<br>
 कर्माधीश: स भगवान्येषां हृदि न भावितः॥१<br>
 ये न पश्यन्ति तं सन्तं स्वधीदृष्टयाऽखिलेश्वरम्। <br>
 शून्यं हि हृदयं तेषां रविहीनं यथा नभः ।। २<br>
 लौकिकं वैदिकं चापि यत्कर्म क्रियते नरैः। <br>
 ददाति तत्फलाधीशो न तु कर्मैव केवलम्॥ ३ <br>
यैरुप्तं यत्र यदीजं तैस्तत् कर्मफलं समम्।<br>
 बीजादिफलपर्यन्तं दृष्टमेवोपलभ्यते॥४ <br>
कर्मण्यस्मिन् दृष्टफलेऽप्यदृष्टानुगुणं फलम्।<br>
 विचिन्त्य स ददातीश: सर्वज्ञः कर्मतत्ववित्॥५<br>
 तथा दृष्टानुसन्धाने विमुखे फलदे प्रभौ। <br>
विफलान्येव दृश्यन्ते सामग्रीपुष्कलान्यपि॥६ <br>
फलदानोन्मुखे तस्मिन्नीशेऽदृष्टानुरोधिनि।<br>
 विकलान्यपि कर्माणि फलवन्ति भवन्ति हि॥७<br>
 एवं दृष्टफलेऽप्यस्मिन् फलाधीश: स ईश्वरः ।<br>
 किं पुनर्वैदिके तन्त्रे दृष्टादिसदृशक्रमे।। ८ <br>
स्थानबीजादिकं यत्र जायते हि विलक्षणम्।<br>
 अग्निहोत्रादिकं स्थानं कर्मभूः कर्मिणां द्विजाः ।।९ <br>
स्वर्विमानादिकं स्थानं फलभूः फलिनां द्विजाः। <br>
तेजश्शरीरी भोक्ता तुस कर्ता भौमदेहभृत् ।। १०<br>
 आज्यादिकं हविर्बीजं तत्फलत्यमृतादिकम्।<br>
 कर्मणां साधनं ह्येतत् समित्कुशजलादिकम्।।११<br>
 स्रग्गन्धहेमरत्नादिफलानुभवसाधनम्।<br>
 परिमाणविशेषांस्तान्प्रतिकर्मविलक्षणान्।। १२<br>
 सर्वज्ञमीश्वरमृते कर्म वेद जडं कथम्। <br>
तत्क्षणोपरतं कर्म फलकाले त्वसत्स्वयम्।।१३<br>
 विनेशं फलदायीति कथं वोपलभामहे। <br>
फलशक्तिं तदुत्पाद्य विरतश्चेत्कृतक्षणे।।१४<br>
 तां शक्तिं को हि जानाति सर्वज्ञादीश्वराहते। <br>
कर्तुरिच्छाविशेषान्वा ज्ञातुं शक्नोति कः स्वयम्॥ १५ <br>
फलं दातुं कथं याति नियमं वा यथोचितम्। <br>
अस्वतन्त्रं क्षणध्वस्तमीश्वराज्ञाप्रवर्तकम्॥१६<br>
विचरन्वै नभोमार्गे लोकवृत्तमदर्शयत्। <br>
ततोऽपश्यदुमाभागस्सह्यजांभूसरिद्वराम्॥१७<br>
 जननी चोलदेशस्य साक्षात्सौभाग्यदायिनीम्। <br>
महाहारलतां भूमेरमलोदकशोमिनीम्॥१८<br>
 अगस्त्यस्य तप:कीर्तिप्रवाहां सुरसेविताम्।<br>
 विकसत्पङ्कजमुखी प्रफुल्लोत्पललोचनाम्।। १९<br>
 स्निग्धशैवालकबरी मीनोद्वर्तनवीक्षणाम्।<br>
 कह्नारदलसंसक्तशैवालोज्ज्वलकुन्तलाम्॥२०<br>
 ऊर्मिमालान्तरोद्गच्छत्प्रथितामलमौक्तिकाम्।<br>
 तरङ्गबाहुलतिकां चक्रवाकयुगस्तनीम्।। २१<br>
 आवर्तनाभिकुहरांस्वच्छफेनांशुकोज्ज्वलाम्।<br>
 प्रवाहवेगादुद्भिन्नमुक्ताविद्रुममेखलाम्।। २२<br>
 पुलिनोत्तुङ्गजघनां पद्मनालोरुशोभिनीम्।<br>
 कच्छान्तरप्ररूढाब्जवनराजिविहङ्गमैः ।। २३<br>
 कूजद्भिः कलहंसैश्च भाषमाणामिव प्रियाम्।<br>
 एवमादिगुणोपेतामङ्गनामिव तां नदीम्।। २४<br>
 प्रादर्शयत्तदा देवीं व्योम्नि तिष्ठन्वृषाश्रितः ।<br>
 योगविद्भिर्महाप्राज्ञैर्मुनिभिश्चाप्यलक्षितः ।। २५ <br>
<br>
प्रादर्शयद्विशेषेण वृत्तं तेषामनुत्तमम्।<br>
गिरिजाऽपि मुनीस्तत्र सोमसूर्याग्नितेजसः ।। २६<br>
ददर्श सदयं धन्यानियतव्रतकर्शितान्।<br>
कौतूहलेन पश्यन्ती तामालोक्य सशकरः ॥२७<br>
तस्थौ मुहूर्तं तत्प्रीत्यै व्योम्नीश: स दयान्वितः।<br>
 श्रीस्कन्दःएवं सहाम्बया तत्र शिवे तिष्ठति चाम्बरे।। २८ <br>
आसीदद्भुतमाश्चर्यं तत्रस्थैरसमीक्षितम्। <br>
दृष्टमत्र तदाश्चर्यं उमेशोत्सङ्गवर्तिना॥२९ <br>
मयैकेन तदेकान्ते तदिदानी ब्रवीमि वः ।<br>
 यदा सदयमद्राक्षीत् स्थानं तत् प्रथमे क्षणे।।३०<br>

 तदा विलोचने देव्या: कारुण्यामृतपूरिते।<br>
 ताभ्यां धरण्यामपतन् कारुण्यामृतबिन्दवः ।। ३१<br>
 तत्कारुण्यामृतमिति तीर्थमासीन्महत् कचित्।<br>
 तदालोकयत:शम्भोर्नेत्राभ्यां हेमरश्मयः ।। ३२ <br>
तत: पश्चिमदिग्भागे कारुण्यादपतन् कचित्। <br>
हेमरश्मिरिति ख्यातं आसीत्तीर्थं महत् कचित्।। ३३<br>
 तस्मिन्नवसरे तत्र चिरादेव गतासवः।<br>
 मत्स्याः केचित् प्रशुष्काङ्गा: भूय: प्राणानुपागताः ॥ ३४<br>
 पूर्वजन्मतपोभाग्यादुमेशालोकनान्मुने। <br>
 परिपूताः क्षणान्मत्स्या मत्स्यभावं विहाय ते॥ ३५<br>
 सद्यो मरुत्त्वं सम्प्राप्ता: शिवपादाब्जमाश्रिताः।<br>
 ते मरुत्त्वं गतास्तूर्णमीशप्रीत्यर्थमम्बरे।। ३६ <br>
पौष्पं वितानं विस्तीर्णचक्रे देवगणैस्सह।<br>
 तत्रामरगणास्सर्वेगन्धमाल्यैरुमापतिम्।। ३७<br>
 सादरं पूजयामासुः वृषेन्द्राधिष्ठितं प्रभुम्।<br>
 तेचाश्चर्यावलोकेन शम्भोश्रीपाददर्शनात्।। ३८<br>


कौतूहलेन महता चक्रुरानन्दसम्भ्रमम्।<br>

 मृदङ्गतालध्वनिभिः नृत्तसङ्गीतनिस्वनैः ।। ३९ <br>

 गन्धर्वाप्सरसो देवमुमाभागं सिषेविरे।<br>

 इत्थं मदम्बया सार्धं दिविषद्गणसंस्तुतः ।। ४० <br>
पश्यन् गन्धर्वकन्यानां सङ्गीतं नृत्तकौशलम्। <br>
शृण्वन्तासाश्च सङ्गीतं सरागमधुरस्वरम्॥ ४१ <br>
तस्मान्मध्यार्जुनस्थानादूर्ध्वमीशोऽम्बरालयः।<br>
 वितानमण्टपच्छायाशीतले पुष्पमण्डपे।। ४२<br>

 तस्थौ सुरार्चित: श्रीमान् सह देव्या वृषोत्तमे। <br>
तदा तत्र मुनीन्द्रस्तु श्रीमध्यार्जुनधामनि।। ४३ <br>
वेदवेदाङ्गतत्वज्ञाः सोमसूर्यानलत्विषः।<br>
 कर्मयोगं विमर्शन्तस्तत्र तस्थुर्महौजसः ।। ४४<br>
 कश्यपोऽत्रिभरद्वाजः कण्व: कात्यायनो मुनिः।<br>
 
 उपमन्युर्महातेजा: जैमिनिश्च महातपाः ।। ४५ <br>
एते चान्ये च बहवः कर्मज्ञानविमर्शकाः।<br>
 तत्र तस्थुरपश्यन्तस्तं व्योम्नीशं वृषं स्थितम्।। ४६<br>
 तेषां शिष्यप्रशिष्याणां गोत्रनामान्यनेकशः। <br>
बहुत्वान्न हि कीर्त्यन्ते महान्तो ब्रह्मवादिनः ।। ४७ <br>

 उमेशोऽभिमतं तेषां विन्दन्नपि कुतूहली।<br>
 शृण्वनुक्तिविशेषांस्तानतिष्ठत्तैरलक्षितः ।। ४८ <br>
ततो विवदमानेषु मुनीन्द्रेषु महात्मसु।<br>
 पार्वतीशे वृषारूढे सह देव्या प्रतिष्ठिते।। ४९<br>


एतस्मिन्नन्तरेऽगस्त्यो मुनिरीशेऽतिभक्तिमान्।<br>
 शिष्यैः सहाययौ तत्र प्रातर्दीधितिमानिव ॥५० <br>
अथोदतिष्ठन् मुनयः सम्भ्रमेणातिहर्षिताः।<br>
 आसनार्ष्यादिना तूर्णं सत्कृत्यैनमथाब्रुवन्॥५१<br>
 काश्यपादय:अहोऽस्मद्भाग्यपौष्कल्यमाविष्कृतमशतितम्<br>
। प्रस्थानविषयः पुंसां यद्भवान् स्वयमागतः ।। ५२<br>
 सुनिश्चितमते ब्रह्मन्मुने सर्वस्य सम्मत।<br>
 संशयाख्यं तमःपुजंधीसमाच्छादकं गुरो।।५३<br>
 यथार्थवाक्प्रकाशैस्त्वमञ्जसा तदपाकुरु। <br>
ईशो वा कर्मफलद: कर्म वा फलदं स्वयम्॥५४ <br>
इत्येतद्धृदयेऽस्माकमधुना परिवर्तते।<br>
 इति संशयमापनैः स पृष्टो मुनिसत्तमः ।। ५५<br>
 तानब्रवीदगस्त्योऽपिस साक्षात्कृतधूर्जटिः । <br>


अगस्त्यः<br>

भवतां वा मतं किनु तन्मे ब्रूत विचक्षणाः ॥५६<br>
 इति तेन समादिष्टा: तमूचुर्मुनिसत्तमाः। <br>
मुनयःश्रुतिस्मृतिप्रसिद्धत्वादीश्वरोऽस्त्येव शाश्वतः ।।५७<br>
 पृथक्परो दृश्यतया न यतश्श्रद्धयामहे। <br>
धीप्रत्यक्षतयाऽजस्रमन्तरात्माऽयमव्ययः ।। ५<br>
८ सदाऽहमिति यो भाति तं वयं श्रद्धयामहे। <br>

तेन संचोदितैरक्षैर्यत् कर्म क्रियतेऽनिशम्॥५९<br>


स्वकर्मफलदायीति मुने मन्यामहे वयम्।<br>
 कर्म तत्परमं दैवं स्वयं श्रेयोवहं नृणाम्॥६०<br>
 प्रत्यक्षे वा परोक्षे वा पुरुषार्थप्रदं स्वयम्। <br>
कर्मणां फलदो हीश इति यल्लोकभाषितम्।। ६१<br>
 तदीशोऽस्तित्वमात्रेण सार्थकं प्रतिभाति नः ।<br>
 फलदातृतया साक्षादीशं नोपलभामहे ।। ३२<br>
 महाजनवचःश्रुत्वा सन्देहोऽप्यस्ति नस्सदा।<br>
 श्रीस्कन्द:इति प्रवदतस्तत्र मुनीनालोक्य सस्मितः॥<br>
 वक्तुं प्रारभतागस्त्यो हृदिध्यायन्नुमापतिम्।। ६३ <br>

<center>   इति श्रीस्कान्दे मध्यार्जुनमाहात्म्ये सप्तमोऽध्यायः<br>

</center>
  </div>